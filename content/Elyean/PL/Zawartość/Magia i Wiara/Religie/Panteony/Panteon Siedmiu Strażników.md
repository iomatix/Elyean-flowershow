W naszych wierzeniach, Aurora jest uznawana nie tylko za źródło wszelkiej magii, czy inkarnację nieskończonej mądrości, lecz również za matkę stworzenia.

To ona samodzielnie ukształtowała świat, a następnie powierzyła go opiece stworzonych na swój obraz Siedmiu Strażników Elyean.

Każdy z rodzeństwa Strażników reprezentuje inny krąg magiczny.

- Krąg Ognia, reprezentowany przez Annos,
- Krąg Wody, reprezentowany przez Arię,
- Krąg Ziemi, reprezentowany przez Ghalla,
- Krąg Wiatru, reprezentowany przez Lahrę,

Czwórka sprawująca pieczę nad pierwotnymi siłami żywiołów.  
To oni pozwalają nam kształtować magiczną energię w różnorodne, zrozumiałe i realne zjawiska, których możemy doświadczyć lub skutecznie wykorzystać w obronie królestwa.

- Krąg Światła reprezentowany przez Elurę,
- Krąg Śmierci reprezentowany przez Belhiosa,

Oni sprawują pieczę nad sekretami życia i śmierci.  
Za przyzwoleniem Elury możemy uzdrawiać chorych, a Belhios pozwala przywracać do życia tych, których przeznaczeniem nie było przedwczesne odejście. Natura działania ich mocy nie jest przez nas do końca zrozumiała, jednak jesteśmy zdolni obserwować jej skutki oraz wykorzystywać tę moc.  
Te dziedziny magii stanowczo odbiegają od tych wywoływanych przez magię konwencjonalną. Ważnym jest, abyśmy nie dali ponieść się ofiarowanej przez mocy, bo to ta dwójka strażników zadecyduje o losie naszych dusz, wtedy gdy nasze ciała bezpowrotnie przeminą. 

- Krąg Równowagi reprezentowany jest przez najwyższego arbitra, Rhaeta.

To on pełni rolę rozjemcy w sporach między rodzeństwem Strażników. Jego decyzje są fundamentalne do zachowania naturalnej harmonii w Elyean.  
Poprzez jego wstawiennictwo możemy wpływać na zjawiska naturalne, komunikować się ze światem przyrody, czy zmieniać kształt swoich ciał na wzór zwierząt i innych bestii.

Warto wspomnieć również o wywższonej przez samą Aurorę - Manthisie, oraz o patronie Arcanum - Arconie, który przyrzekł wieczną wierność Matce Mądrości.

Manthisa, będąca patronką magii umysłu, jest łącznikiem między nami a Aurorą, wykorzystując bezpośrednio energię pochodzącą od Matki Stworzenia. Z kolei Arcon, patron Arcanum, formuje oraz kształtuje magiczną energię emanowaną przez Aurorę, przekazując ją dalej, będąc w istocie zarówno katalizatorem, jak i przekaźnikiem dla jej mocy, jak i mocy samych Strażników.

Istnieją teorie głoszące, że to Arcon był inicjatorem powstania Strażników, pełniąc kluczową rolę w zachodzących procesach magicznych. Teorię tę można uznać za fascynującą, gdyż podkreśla ona złożoność relacji pomiędzy poszczególnymi aspektami natury magii w naszym świecie oraz symbiozę magiczną pomiędzy poszczególnymi patronami.