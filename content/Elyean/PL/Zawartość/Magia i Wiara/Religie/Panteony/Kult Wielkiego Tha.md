Kultyści uznają tak zwanego “Wielkiego Tha” za wszechstwórcę wszystkiego. Ich legendy opowiadają o tym jak przepełniony Chaosem Tha zamieszkiwał przez wieczność “Wszech-mrok”. Każda cząstka zrodzona z tego chaosu była źródłem nieskończenie mnogiej ilości magicznych energii. Żadna z tych energii nie była identyczna, pomimo zachodzącego w nich podobieństwa.  
Chaos ogarniał Tha doprowadzając go do szaleństwa, przed którym mogło uchronić go jedynie uwolnienie magicznych energii. W ten sposób miało powstać wiele magicznych bytów, które zdolne były do tworzenia własnych domen - mikroświatów, w których zamieszkiwali i w obrębie których posiedli nieograniczoną moc, a co idzie z tym w parze - władzę. 

Bowiem Wielki Tha miał przekazać tym istotom dary, wśród których był Wieczny Płomień, który otrzymał Wyrvgarth oraz Nieskończona Mądrość przekazana ambitnej Aurorze. Płomień ten nie tylko miał zdolność ochrony przed Wszech-mrokiem, ale również był zdolny do stworzenia niesamowitej kreacji - życia. To domena należąca do Wyrvgartha była pierwszą, w której ono powstało.

Tha znacząco osłabł stając się swoim obecnym wcieleniem - zmiennokształtnym Thatum, jednak dalej przepełniał go Chaos, a jego szaleństwo nie przeminęło. 

Wyrvgarth stworzył nową domenę, w której razem z Aurorą zapieczętowali Thatum. Domenę tę nazywamy Mrocznym Wymiarem. 

W tej legendzie Aurora była zazdrosna o moc Wyrvgartha, która w jej mniemaniu miała pozostawać niewykorzystana w obliczu jej potencjału.

Wykradła więc Płomień, a gdy Wyrvgarth upomniał się o niego to został przez nią raz jeszcze pokonany i zmuszony wrócić do swojej domeny.

Domeny Wyrvgartha bez obecności Płomienia miał zacząć pochłaniać Wszech-mrok, w tym domenę, w której zamknięty był Thatum i w której rzekomo miały tworzyć się kolejne mikroświaty. 

Obecnie Thatum próbuje wydostać się z więzienia.